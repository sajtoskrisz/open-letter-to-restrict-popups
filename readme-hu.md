# Nyílt levél az információfogyasztást gátló felugró ablakok betiltásáért

## Kedves Jeanine Hennis-Plasschaert és Martin Schulz!

Súlyos probléma miatt írok. Nincs szó életveszélyről, sem közvetlen pénzügyi veszteségről sem. Viszont közvetett módon mégis. Elvesztegetett időről van szó, mely több mint 400 millió embert érint. Minden internetezőt, akik nem férnek hozzá az interneten szabadon elérhető információkhoz, csak felugró ablakok bezárása után. Ezeknek a weboldalakon betöltődéskor automatikusan megjelenő felugró ablakoknak a törvényi korlátozása miatt írok.

Barátaim! Remélem megengeditek, hogy így szólítsalak! Azért szólithatlak barátaimnak, mert sokat tettetek és tesztek értem, pedig nem is ismertek. Én hálás vagyok ezért. Örülök, hogy kiemelt figyelmet kapott az adatvédelem, és rendeletek születtek ezzel kapcsolatban. Örvendetes, hogy már nem vadnyugati viszonyok vannak adatkezelés és adatgyűjtés téren, különösen az interneten. Szóval köszönöm, hogy a szabályozás útjára léptünk! 
Sajnos azonban valami elromlott. Ahhoz, hogy ezt megértsük, mesélek kicsit arról, hogy én hogy éltem meg az internet fejlődését. Fontos, hogy nyitott elmével fogadjátok be az itt írtakat, mivel más generációk vagyunk mások az elvárásaink, máshogy láthatjuk a világot.

Az internet óriási lehetőségek tárháza volt az első pillanattól elkezdve. És ez a mai napig igaz. Gazdasági hatása megkérdőjelezhetetlen. Viszont mivel egy teljesen új terület volt, ezért a szabályok hiányoztak. Eleinte inkább szokások alakultak csak. Nem titkolom, mivel a felugró ablakokra fókuszálok most, ezért csak az ezzel kapcsolatos dolgokat említem röviden. Tehát az internet (h)őskorában, 1995-ben, egy új dolog, a javascript jelent meg. Rengeteg lehetőséget nyitott meg, és lassan minden böngésző elkezdte támogatni ezt a programnyelvet. Ez sok más funkció mellett lehetőséget adott arra, hogy programozottan új böngészőablakok nyíljanak meg, akár felhasználói interaktivitásra, akár anélkül. Így lehetőség nyílt sok jó dolog mellett olyan esetenként idegesítő, vagy rosszabb esetben gonosz dolgokra mint például a bezárhatatlan böngészőablak. Ez bezárásra újra kinyitotta magát. Vagy a végtelen sok reklám ablak kinyitása. És hosszasan sorolhatnám a problémákat ezzel kapcsolatban. Rengeteg mém született azóta, és senki sem kívánja vissza ezt az időszakot. Kisvártatva szabályozás hiányában szokássá alakult a böngészők körében, hogy ezeket a felugró ablakokat korlátozták, vagy éppen teljesen letiltották. Egyszerűen mindenki egyöntetűen belátta, hogy tarthatatlan az állapot, a felhasználói élmény nemcsakhogy rolmik, de egyenesen rosszindulató kódok is születnek. Ezért mozdult el a szakma egységesen és fordult el a popupoktól. Mindeközben a böngészés élménye is megváltozott, mert egy böngészőn belül több tab jelent meg és kisvártatva minden böngésző ezt a lehetőséget állította be alapértelmezett működésnek.. Így nyesegették az iparág élharcosai a vadhajtásokat. Valójában az egész internetező közösség köszönetét tolmácsolhatom a böngésző készítők felé akkor, amikor a beépített popup blokkolóra gondolok.
És elérkeztünk ahhoz a ponthoz, amikor a személyes adatok védelme előtérbe került. Az, hogy nem lehet a felhasználó előzetes beleegyezése nélkül róla profilt alkotni, vagy adatokat tárolni a számítógépén, ez nagyszerű fejlemény. Ahogy az is, hogy igény esetén a korábbi beleegyezés visszavonható, és az így gyűjtött adatokat vagy törölni, vagy anonimizálni szükséges. Ezek remek, a felhasználókat védő rendelkezések. Maximálisan egyetértek ezzel az elvvel. Akkor mégis mi a probléma?
A probléma a megvalósításban rejlik. És sajnos több probléma is van. Nézzük ezeket sorban

1. probléma: Technológia
Sajnos nem tudom kihagyni az iparági szakmai mélységeket, de próbálok közérthetően fogalmazni. És eközben a szakmai közönségtől is elnézést kell kérjek, ha néhol az érthetőség oltárán feláldozom a szakmai igényességet és kissé pongyolán fogalmazok. 
A böngészés közbeni, a böngésző személy számítógépén történő adattárolás röviden fogalmazva elengedhetetlen része a böngészésnek. Kliens oldali adatbázisok, sessionazonosító, localStorage, sessionStorage, cookie, de ide tartozik a közvetlenül a weboldalról nem elérhető ún. "ideiglenes böngészési fájlok". Ezek nélkül az internetezés élménye még a 90es évekbelit sem közelítené meg. Ezek, és ezek jövőbeli utódai elengedhetetlen kellékei a modern weboldalaknak. Ezek használatát külön felhasználó engedélyhez, döntéshez kötni minen weboldal esetén értelmetlen intézkedés. Azért értelmetlen, mert nélkülük az alapvetően állapotmentesre tervezett http protocol képtelen olyan egyszerű és mindennapos (és ma már elvárt) funkciók teljesítésére, mint a pénzügyi tranzakciók teljesítése (fizetés egy weboldalon) felhasználók elkülönítése egymástól, internetes publikáció (blog, social media, stb), valamilyen megkezdett művelet félbehagyása, elmentése későbbre, vagy egy egyszerű többoldalas form bevitele. Tehát annyira esszenciális részei a működésnek, hogy döntéshez kötni ezek használatát értelmetlen. És itt visszakanyarodnék a generációs szakadékra egy pillanatra. A mai korosztálynak természetesek ezek az imént felsorolt működések, és egyértelmű visszalépés lenne a múltba ezek elhagyása és/vagy korlátozása. Amíg a 80-as 90-es években még arról kellett szót ejteni, hogy valahogy elérhető legyen az összeköttetés, addig mára ez már kiépült, és teljesen más dolgokra fókuszálunk, fókuszálnánk. Így ma már nem elegendő egy olyan megoldás, ami a 90-es években még totálisan új és lenyűgöző volt.

2. probléma: Felhasználói élmény
Az előbbiekben arról értekeztem, hogy miért felesleges ezeket a jóváhagyásokat megkérni a felhasználóktól. Viszont jelen állapotban mégis ezt teszik a weboldalak. Ma az EU-ban 100-ból 99 oldalon fel fog ugrani egy cookie-popup. És ezen oldalak az előző technikai sajátosságok miatt még a felhasználói döntés előtt fájlokat tárolnak a böngésző személy számítógépén. Az esetek többségében döntéstől függetlenül, sőt, a weboldal azonnali bezárása esetén is ott maradnak ezek a fájlok. Sőt, a felhasználó tudta nélkül maradnak ott ezek a fájlok. Ellenben az ilyen felugró ablakok akadályozzák az információhoz való szabad hozzáférést, ami valódi probléma. Minden weboldal egyedi megjelenéssel más és más módon engedi elfogadni vagy elutasítani a popup területen a beállításokat, így minden oldal esetén külön kutatást igényel, hogy hogyan lehet végre megszabadulni a felugró ablaktól. Ilyen módon egyáltalán nem a felhasználók érdekeit szolgálják ezek a felugró ablakok. A felhasználó érdeke az lenne, hogy a szolgáltatást igénybe tudja venni minél könnyebben, vagy az információhoz hozzájusson minél könnyebben. Ebben ez (és az összes popup) akadályozza őt. 90% főlé emelkedett az EU-n belüli internettel rendelkező személyek száma, azaz több mint 400 millió személyt érint. Ha csak 100 féle webldalt látogat meg mindenki (technológiai sajátosságok miatt egy weboldal mint például a facebook) rengeteg más weboldlról is felhasznál adatokat, kódokat, erőforrásokat, így a 100-as szám erősel alulbecslése a dolgoknak. De még igy is 40 milliárd cookie popup megjelenés elolvasás, megértés, és elfogadás vagy elutasításra kerül sor. A valóságban ennél sokkal több van, és ez mind mind olyan idő ami alatt más, hasznos dolgot is tehettek volna ezek az állampolgárok.

3. probléma: Érthetetlen jogi/technológiai halandzsa
A tájékoztatóban megjelenő szöveg egy az adott technológiában nem képzett személy számára teljes halandzsa lesz. Értelmetlen jogi szöveg. Mivel a felhasználók zöme nem érti azt meg, ezért számukra felesleges a tájékoztatás, hiszen olvasatlanul fognak az első gombra kattintani abból a célból, hogy megszabaduljanak végre a felugró ablaktól és végre a tartalmat fogyaszthassák. De ugyanigy a weboldal készítői számára is egy értelmetlen plusz teher, mivel a technológia sajátosságai miatt az adattárolás a felhasználó gépén már akkor megtörténik, mielőtt az első betűt meglátta volna a felhasználó. És negatív döntés esetén a szolgáltató nem tud maradéktalanul törölni minden általa készített adatot a felhasználó számítógépéről. A technológia és jogi szakzsargon megismerése a szakemberek számára éveket vesznek igénybe, miért várjuk el ezt egy egyszerű felhasználótól aki esetleg csak az epertorta receptjét keresi?
És akkor ejtsünk pár szót a nyelvi nehézségekről is. A felhasználók döntő többségének nehéz még a saját anyanyelvén is megérteni egy-egy ilyen tájékoztató oldalt egyszerűen azért mert hiányzik a háttértudás, valamint akkora mennyiségű információt zúdítanak a felhasználókra, hogy azt részletesen értőn elolvasni akár órákba is telhet. De nagyon sok esetben a weboldalak csak egy vagy néhány nyelven készülnek el, így nem képesek minden látogató számára anyanyelvi tájékoztatóval szolgálni. Ilyen esetben különösen igaz, hogy ezek a figyelmeztetések olvasatlanul kerülnek bezárásra. Tehát az eredeti céljukat többszörösen nem teljesítették.

Eddig csak az adatvédelemmel kapcsolatos felugró ablakokról ejtettem szót. De általánosan is igaz, hogy a weboldalakon használt felugró ablakok gátolják az információk szabad elérését. Nem véletlenül döntött úgy gyakorlatilag az összes böngészőgyártó szabályozás hiányában saját belátásból, hogy a felugró ablakokat korlátozni kell, sőt, akár a teljes blokkolásukig is elmentek. Cookie popupok, értékes akciók, tartózkodási hely megosztása, érteítések küldése, "kérem lépjen be" stb stb. Ezek mind olyan felugró ablakok, amikkel hátráltatják az információ szabad áramlását, a szolgáltatásokhoz való gyors és akadálymentes hozzáférést. Mivel évek óta az informatikai szakmában dolgozok, ezért tudom, hogy vannak olyan helyzetek, ahol egyszerűen jobb felhasználói élményt adnak a felugró ablakok. De egy dolog biztos: csak abban az esetben, ha a felhasználói interaktivitás esetén jön fel egy ilyen. Tehát például a kurzornak egy kis terület fölé mozgatása, kattintás, billenytűlenyomás, stb. És abban is biztos vagyok, hogy azokban az esetekben amikor a weboldal betöltését, vagy betöltést követően az információk azonnali elérését gátolják, az rossz. 

Az lenne a tiszteletteljes javslatom és egyben kérésem, hogy fontolják meg a tartalomfogyasztást gátló felugró ablakok, tartalmat letakaró figyelmeztetések törvényi tiltását. Ez minden internetező felhasználó érdeke.
